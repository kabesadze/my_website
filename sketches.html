<!DOCTYPE html>
<html lang="en">
<head>
<meta charset="UTF-8">
<meta name="viewport" content="width=device-width, initial-scale=1.0">
<title>ჩანახატები</title>
<style> 
    body {
        font-family: 'Arial', sans-serif;
        background-color: #FBF4F6;
        margin: 0;
        padding: 0;
        color: #4d4d4d;
    }

    header {
        display: flex;
        justify-content: space-between;
        align-items: center;
        padding: 20px 40px;
        background-color: #ffe4f0;
        box-shadow: 0 4px 10px rgba(0,0,0,0.1);
    }

    header .left {
        font-weight: bold;
        font-size: 27px; 
        font-family: 'Times New Roman', Times, serif;
        color: #a71c61;
    }

    header .right a {
        text-decoration: none;
        background-color: #d36b9a;
        color: #fff;
        padding: 10px 20px;
        border-radius: 10px;
        font-weight: bold; 
        transition: background-color 0.3s;
    }

    header .right a:hover {
        background-color: #b94f7a;
    }

    h1 {
        text-align: center;
        font-size: 40px;
        color: #800040;
        margin: 30px 0;
    } 
    
    p.description-text {
        text-align: center; 
        font-size: larger;
    }

    .gallery {
        display: flex;
        flex-direction: column;
        align-items: center;
        gap: 30px;
        padding: 0 40px 40px 40px;
    }

    .card {
        background-color: #ffe4f0;
        border-radius: 20px;
        box-shadow: 0 8px 20px rgba(0,0,0,0.15);
        width: 80%;
        cursor: pointer;
        transition: transform 0.3s, box-shadow 0.3s;
        overflow: hidden;
    }

    .card:hover {
        transform: translateY(-5px);
        box-shadow: 0 12px 30px rgba(0,0,0,0.2);
    }

    .card-title {
        background-color: #f7c7d8;
        color: #800040;
        padding: 25px;
        font-size: 26px;
        font-weight: bold;
        text-align: center;
    }

    .card-description {
        display: none;
        padding: 30px;
        font-size: 16px;
        line-height: 1.6;
        color: #4d4d4d;
        text-align: left;
        background-color: #fff0f5;
    }

    footer {
        text-align: center;
        padding: 20px;
        background-color: #ffe4f0;
        font-size: 14px;
        color: #800040;
        margin-top: 50px;
    }
</style>
</head>
<body>

<header>
    <div class="left">Khatia Abesadze</div>
    <div class="right"><a href="index.html">დაბრუნება მთავარ გვერდზე</a></div>
</header>

<h1>ჩანახატები</h1> 
<p class="description-text">
    აქ შეხვდებით ჩემ მიერ შექმნილ ჩანახატებს სპორტულ ცხოვრებაზე, 
    ყოველდღიურობაზე, ადამიანურ ისტორიებსა და გამოწვევებზე.
</p> 
<br>

<div class="gallery">

    <!-- პირველი ჩანახატი -->
    <div class="card" onclick="toggleDescription(this)">
        <div class="card-title">"პელე - საუკუნის ფეხბურთელი"</div>
        <div style="text-align: center;" class="card-description">
            პელე, ფეხბურთის ისტორიაში საუკეთესო მოთამაშეა, რომლის სახელთან არაერთი
რეკორდი და ლეგენდარული მომენტია დაკავშირებული. იგი ბრაზილიური ფეხბურთის
ვარსკვლავია, რაც სპორტის ამ სახეობის უდიდეს სიყვარულში, ბურთის ფლობის
შესანიშნავ ნიჭსა და ენთუზიაზმში გამოიხატება. მიუხედავად საუკუნის გასვლისა,
დღემდე ადამიანები მას მსოფლიოში საუკეთესოდ თვლიან და ფეხბურთის მეფედ
მიიჩნევენ. პელე - სახელი, რომელსაც ძალიან ხშირად გაიგონებთ ბრაზილიის ქუჩებში,
სწორედ ამ ფეხბურთელს უკავშირდება და მისი სიყვარულით დღემდე უამრავი ადამიანის
სახელად იქცევა. ყველაზე გასაოცარი ამ სახელში ისაა, რომ თავად პელეს იგი არასდროს
ჰყვარებია, რადგან მის ენაზე ეს სიტყვა არაფერს ნიშნავდა. ედსონ არანტესს (პელეს) ეს
ზედმეტსახელი სკოლის პერიოდში დაერქვა, რადგან არასწორად წარმოთქვამდა მისი
საყვარელი მეკარის გვარს - ბილე (Bile). მან ერთ-ერთ თავის ინტერვიუში თქვა: “ჩემს
გულში ორი ადამიანი ცოცხლობს, ერთი ედსონია, რომელიც თავის ოჯახთან და
მეგობრებთან ერთად ერთობა, ხოლო მეორე -ფეხბურთელი პელე.”
გზა, რომელმაც ბრაზილიელი ვარსკვლავი ფეხბურთის სიყვარულამდე მიიყვანა, მის მამას
უკავშირდება. დონდინიო, თავადაც ფეხბურთელი, პელეს უდიდესი გულშემატკივარი და
მწვრთნელი იყო. მიუხედავად სიღარიბისა, იგი შვილს მუდამ ეხმარებოდა, რათა დიდ
ფეხბურთელობაზე ოცნება მისთვის რეალობად ექცია. პატარა პელეც არ იხევდა უკან,
მაშინ, როცა ოჯახს მისთვის ბურთის ყიდვაც არ შეეძლო, პელე ძველი გაზეთებისგან
აკეთებდა მათ და ასე თამაშობდა. პატარა პელე მამას დაჰპირდა, რომ იგი თავის ქვეყანას
მალე მსოფლიო ჩემპიონად აქცევდა. მან ეს პირობა 1958 წელს 17 წლის ასაკში შეასრულა
და შვედეთის კარში სამი გოლი გაიტანა. ამ წელს პელე გახდა ყველაზე ახალგაზრდა
ფეხბურთელი მათ შორის, ვინც კი მუნდიალის ძვირფასს თასს შეხებია. “მამა ჩემი ყველაზე
დიდი გულშემატკივარი და მასწავლებელი იყო, სწორედ მას აღვუთქვი ჩემს ცხოვრებაში
ყველაზე მნიშვნელოვანი პირობა.” - ამბობდა ბრაზილიელი.
დიდებულმა პელემ პირველი გამარჯვების შემდეგ კიდევ 2 მსოფლიო ჩემპიონატი მოიგო
და გახდა ერთადერთი ფეხბურთელი ისტორიაში, რომელიც სამჯერ იქცა მსოფლიო
ჩემპიონად. 15 წლის ასაკში კლუბ “სანტოსში” დაწყებული კარიერა უსასრულო
წარმატებებით შეიმკო და საბოლოოდ, მთელი დედამიწის მასშტაბით გაბრწყინდა. პელე
იყო ფეხბურთელი, რომლის თამაშის სტილიც ყველა ადამიანის გემოვნებას ერგებოდა, მან
თითოეულ ფეხბურთის მოყვარულში და არა მარტო, თავისი კვალი დატოვა. პელე
უყვარდა ყველას: მასწავლებელს, პოლიტიკოსს, სპორტსმენს, ექიმს… მოსწავლესაც კი.
წარმოიდგინეთ, რაოდენ დიდი უნდა ყოფილიყო სიყვარული ფეხბურთელის მიმართ,
რომლის მიერ დაწერილი წიგნის წაკითხვის გამოც უცოდინარი ადამიანები წერა-კითხვის
სწავლას ცდილობდნენ. პელემ ეს შეძლო.

მე-20 საუკუნის ფეხბურთზე პელესთან ერთად ყველას არგენტინელი ლეგენდა დიეგო
მარადონა ახსენდება. ორი ფეხბურთელი, რომელიც წლების განმავლობაში იყოფდა
საასპარეზო სცენას და დავის საგანიც არაერთხელ გამხდარან. თავად დიეგო მარადონა
ღიად ამბობდა, რომ პელე იყო ფეხბურთის ისტორიაში ყველა დროის საუკეთესო.
მარადონას გარდაცვალებას კი პელე ასე გამოეხმაურა: “იმედი მაქვს, ერთ დღეს ზეცაში
ერთად შევძლებთ ფეხბურთის თამაშს…”
პელე, გარდა ყოველივე ამისა, ძალიან დიდი ჰუმანურობით გამოირჩეოდა. მის გამო ომიც
კი შეწყდა. 1969 წელს მაშინ, როცა ნიგერიაში ომი მიმდინარეობდა დაპირისპირებულმა
მხარეებმა, პელეს თამაშის გამო 2-დღიანი ზავი დადეს. ბრაზილიური ფეხბურთის
ვარსკვლავმა საკუთარი პოზიცია დააფიქსირა რუსეთ-უკრაინის ომის დროსაც, როდესაც
სოციალური ქსელით ვლადიმერ პუტინს მიმართა: “ძალადობას, რომელიც გრძელდება,
არანაირი გამართლება არ აქვს, ეს კონფლიქტი საშინელება და გაუმართლებელია. არაფერი
მოაქვს ტკივილის, შიშის და სიძულვილის გარდა…”
ედსონ არანტესი მრავალმხრივ ნიჭიერი პიროვნება გახლდათ, გარდა წარმატებული
შემტევის პოზიციისა, ის 4-ჯერ იცავდა საკუთარი კლუბის კარს, პელეს ძალიან იტაცებდა
მუსიკაც და მას საკუთარი ალბომიც აქვს. მას ასევე დიდი სურვილი ჰქონდა გამხდარიყო
ბრაზილიის პრეზიდენტი 1994 წლის არჩევნებში. პელეს ღვთიურ შესაძლებლობებზე
ადამიანებს მხოლოდ საუბარი აღარ შეეძლოთ, სწორედ ამიტომ მათ ხელოვნების
ნიმუშების შექმნა დაიწყეს. პელეზე დაწერილია არაერთი გენიალური წიგნი, მათ შორის
ავტობიოგრაფია სახელად “ჩემი ცხოვრება და ლამაზი თამაში”, მის საფეხბურთო კარიერას
ეძღვნება კინემატოგრაფიის მრავალი ლეგენდარული ფილმი. ამ კუთხით სხვა ქვეყნებს
არც საქართველო ჩამორჩება. 1991 წელს გამოსულმა ქართულმა ფილმმა “მე, პელეს
ნათლია” მთელი ქვეყანა მოიცვა. ფილმის მთავარი გმირი კახი კავსაძეა, რომელიც ფილმის
სცენისთვის პელეს შეხვდა კიდეც.
ეს და კიდევ სხვა უამრავი აღსანიშნავი მოვლენა ტრიალებს “ფეხბურთის ღმერთის”
გარშემო, რომელიც მსოფლიომ შეიყვარა. ბრაზილიელი ედსონი თანამედროვე რეალობაშიც
ფეხბურთელების მთავარ კუმირად რჩება. როცა ყველა თაობის ადამიანს ერთნაირად
უყვარხარ და შენში ხედავს სანიმუშო პიროვნებას არა მარტო სპორტული, არამედ
ადამიანური კუთხით, სწორედ ამ დროს დგება მომენტი, როცა აცნობიერებ, რომ შენ
სამუდამოდ დარჩები ხალხის გულში. პელე, პატარა ღარიბი ბიჭი ბრაზილიიდან, გახდა ის,
ვინც არასდროს დაავიწყდებათ. საკუთარი ქვეყნის ეროვნულ გმირად წოდებული,
ჰუმანური, შრომისმოყვარე, ნიჭიერი, გულწრფელი და უდიდესი ადამიანი
ფეხბურთელთან ერთად - სწორედ ესაა პელე. და მის სახელს არაფერი ისე არ უხდება,
როგორც თავისივე სიტყვები: “ლეგენდები არ კვდებიან!”

        </div>
    </div>

    <!-- მეორე ჩანახატი -->
    <div class="card" onclick="toggleDescription(this)">
        <div class="card-title">"მარცხიდან გამარჯვებამდე"</div>
        <div style="text-align: center;" class="card-description">
            2014 წელი, 13 ივლისი ცხელი სპორტული ზაფხული ფეხბურთის სამშობლოში. მარაკანის სტადიონზე წყდებოდა, თუ ვინ შეეხებოდა მუნდიალის ძვირფას თასს. რთული გზის შემდეგ გერმანია და არგენტინა ტიტულისთვის ბრძოლას ფინალში აგრძელებდნენ. არგენტინელ ჯადოქარ ლიონელ მესის ჰქონდა შანსი საკუთარი წარმატება მსოფლიო ჩემპიონობით დაეგვირგვინებინა და არგენტინა გაეხადა ის სამხრეთ ამერიკული ქვეყანა, რომელიც საფეხბურთო სამყაროში მსოფლიოს თავზე 4 წლით ამაყად გაიბრწყინებდა. ოცნება 113-ე წუთზე გაცამტვერდა, როცა მარიო გიოთცემ ბურთი მკერდით მიიღო და არგენტინის კარში მარცხენა ფეხით გამარჯვების გოლი გაიტანა. ხელიდან გამოცლილი ჩემპიონობის შემდეგ არგენტინა ვერცხლის მედალს დასჯერდა, სპორტული პრესა კი მესის ფოტოებით აჭრელდა, ფოტოებით, რომლებშიც ლეო მსოფლიო თასს ჩამქრალი თვალებით შორიდან უცქერდა, თუმცა ვერ ეხებოდა. ბრძოლა გრძელდება. არგენტინელ გულშემატკივარს კვლავ აქვს სიცოცხლეშივე ლეგენდად ქცეული ფეხბურთელის იმედი. მესი, პატარა ბიჭი როსარიოდან, 2022 წლამდე ოცნებობდა ცაში აღემართა ყველაზე ძვირფასი ჯილდო საფეხბურთო არენაზე და გამხდარიყო გმირი, რომელიც არგენტინელთა გულში სამუდამო ადგილს დაიკავებდა. 2022 წელს მუნდიალი უჩვეულო გარემოში, უჩვეულო დროს იმართება. მესი ნაკრებთან ერთად დიდი ენთუზიაზმითა და გრძნობით აპირებდა ბოლომდე ებრძოლა გამარჯვებისთვის, თუმცა ჯგუფური ეტაპის დასაწყისი მსგავსს არაფერს გვიქადდა. სამხრეთ ამერიკულმა ნაკრებმა ტურნირი წაგებით დაიწყო. სანახაობრივი და დაძაბული ენერგიებით აღსავსე ჯგუფური ეტაპის შემდეგ არგენტინა უფრო მაღალ ასპარეზზე გაიჭრა. თითოეული გოლი, რომელსაც ცისფერ და თეთრ მაისურებში ჩაცმული ათლეტები მოწინააღმდეგის კარში აგზავნიდნენ, უდრიდა თითო ნაბიჯს, რომელიც მესის მსოფლიო ჩემპიონობასთან აახლოებდა. ახალ ეტაპზე გადასვლა და მატჩების მოგება მწვანე მოედანზე იმ პატარა მესის აცოცხლებდა, რომელიც არგენტინის ლეგენდა დიეგო მარადონას თამაშს შესცქეროდა და ნატრობდა, თავადაც გამხდარიყო მასსავით დიდი, სახელოვანი და გმირული საკუთარი ნაკრებისთვის. არგენტინის ნაკრებში მოთამაშე ყველა ფეხბურთელი გრძნობდა უდიდეს პასუხისმგებლობას საკუთარ თავთან, თუმცა, სადღაც, გულის სიღრმეში, იმ პასუხისმგებლობის პატარა ნაწილი ეკუთნოდა, მათ შორის ყველა დროის საუკეთესოს, ლიონელ მესის. მისი იმედების გაცრუება არავის სურდა, თუმცა ყველაზე დიდი ვალი საკუთარი ქვეყნის წინაშე თავად კაპიტანს უნდა მოეხადა. ფინალამდე არგენტინა მტკიცე მენტალიტეტის მქონე ნაკრებებს დაუპირისპირდა. მათ შორის მეოთხედფინალში ნიდერლანდებს, ეს მატჩი, ალბათ, ყველაზე ცხელი და მოულოდნელობებით სავსე გახლდათ, ყატარში ყვითელი ბარათების წვიმა წამოვიდა, ორივე ქვეყნის ფეხბურთელები ბოლომდე იბრძოდნენ, რათა საკუთარი ნაკრები 2022 წლის მუნდიალის შემდეგ ეტაპზე ეხილათ. ნარინჯისფერებმა რთული მატჩის შემდეგ გამარჯვება პენალტების სერიაში დათმეს. მესის საქმე არც მეოთხედფინალების შემდეგ გამარტივებია. არცერთი ნაკრების უხუცესს არ სურდა განეცადა დამარცხების ტკივილი. არც ლიონელ მესის და არც ხორვატიის შეუცვლელ საყრდენს, ლუკა მოდრიჩს. მესიმ კარგად იცოდა, რომ ხორვატიულ ჟინს არგენტინისთვის შესაძლოა საფრთხე შეექმნა, თუმცა მის გონებაში 2014 წელი ტრიალებდა. გაუჩერებლად მეორდებოდა ის მარცხი, რომელმაც მესის ყველაზე საოცნებო და სასურველი ტიტულის მოპოვების სიხარული წაართვა. საბოლოოდ, არგენტინამ ხორვატია დამაჯერებლად დაამარცხა და მიაღწია იმ ნანატრ ფინალს, რომელსაც არგენტინელი ქომაგი და ლიონელ მესის უკლებლივ ყველა გულშემატკივარი სულმოუთმენლად ელოდა. ფინალი არაამქვეყნიური მოვლენაა. ფინალი არ არის მხოლოდ ლამაზი ფეხბურთი, ის ემოციებია, გრძნობაა, გამარჯვების ჟინი და ერთობაა. იმარჯვებს ის, ვინც ახერხებს ჰქონდეს ეს ყველაფერი ერთად. ფინალში მარცხი ყველაზე მტკივნეულია ხოლმე, წაგებული ნაკრების მოთამაშეები განვლილ გზას იხსენებენ და ფიქრობენ, რომ თითქოს ყველაფერი ფუჭი იყო. ფინალია, როცა იცი, ერთი სწორი პასი, მოძრაობა, მოწინააღმდეგეზე მეტი შემართება, დაუოკებელი სურვილი და წრფელი სიყვარული გაშორებს ნანატრ გამარჯვებას, ჩემპიონობას, თუმცა მთელი თამაშის განმავლობაში გეშინია, დაძაბული ხარ იმიტომ, რომ გგონია ოპონენტი გაჯობებს, შეიძლება მცირედით, მაგრამ მაინც შენზე უკეთესი იქნება და სწორედ ის წაგართმევს დიდებულ თასს. ეს ფიქრები არგენტინელებისთვის ყველაზე რეალური მაშინ გახდა, როცა ფინალში მოქმედ ჩემპიონთან, საფრანგეთთან, მოუწიათ შერკინება. საფრანგეთი, ისევე როგორც არგენტინა, ღირსეულად იმყოფებოდა მუნდიალის ფინალში, დიდიე დეშამი კი მტკიცედ აგრძელებდა დიდი ტურნირების დასკვნით ეტაპებზე გასვლას. ტემპერატურა მატჩის დაწყებისთანავე მაღალი იყო. ერთ მხარეს იდგა გამოცდილი, ლეგენდარული, მრავალი ტიტულის მქონე მოთამაშე, ხოლო მეორე მხარეს - ფეხბურთის ამომავალი ვარსკვლავი, თანამედროვეობის ერთ-ერთი ყველაზე წარმატებული სახე და მოთამაშე, რომელმაც 2018 წელს საფრანგეთის გაჩემპიონებაში უდიდესი წვლილი შეიტანა. ლიონელ მესი და კილიან მბაპე მუნდიალის ფინალში ერთმანეთის წინააღმდეგ აღმოჩნდნენ, არავინ იცოდა რომელი მხარე გადაწონიდა მატჩს და საით წავიდოდა მსოფლიო ჩემპიონატის ძვირფასი თასი. 2022 წლის ფინალის მსგავსი ძალიან ცოტა თუ შეიძლება გაგვახსენდეს. უხვგოლიან მატჩში თამაში ძალიან არაპროგნოზირებადი იყო, მატჩის ბოლო წუთებამდე შეუძლებელი იყო გეთქვა, თუ რომელი ნაკრები მიიღებდა ჩემპიონობის ტიტულს. შეძლებდა საფრანგეთი მსოფლიოს სათავეში კიდევ 4 წელი ყოფნას თუ ყველა დროის საუკეთესო აიხდენდა საკუთარ ოცნებას? ანგარიში დი მარიას მიერ გამომუშავებული პენალტითა და მესის ბრწყინვალე, აუღელვებელი შესრულებით გაიხსნა, ამას დაემატა კიდევ ერთი გოლი არგენტინის 11 ნომრისგან. საფრანგეთი 78-ე წუთამდე 2-0ს აგებდა. მათი გულშემატკივრები სტადიონის ტრიბუნებიდან უკვე ხასიათშეცვლილი იცქირებოდნენ, თითქოს იმედები გადაეწურათ, არცერთი ფეხბურთელი აღარ იბრძოდა თავგანწირვით, მოედნის ატმოსფეროდან იგრძნობოდა, რომ მოქმედი ჩემპიონები მარცხს ნელ-ნელა ეგუებოდნენ. მხოლოდ ერთადერთი ფეხბურთელი ცდილობდა საფრანგეთის, როგორც ქვეყნისა და როგორც საფეხბურთო ნაკრების, სახელი და ტიტული დაეცვა. ეს გახლდათ 24 წლის კილიან მბაპე. სწორედ მისი გოლებით გათანაბრდა ანგარიში ორ ფინალისტს შორის და დაპირისპირება ანგარიშით 3-3 პენალტების სერიამდე მივიდა. ახლა, გარდა კარგი თამაშისა, გამართლებაც და ფსიქოლოგიური მზაობაც უმნიშვნელოვანესი იყო. პენალტები მეკარეებს შორის დაპირისპირებაა. მუნდიალის ფინალში დიბუ მარტინესის მზაობამ ლორისის მენტალიტეტს აჯობა. გამარჯვების ბურთი კი საფრანგეთის კარის ბადეში არგენტინის 4-მა ნომერმა, გონსალო მონტიელმა, გასტყორცნა. მიუხედავად მისი გოლისა, გახარებული, ჩემპიონობის შეგრძნებით აღსავსე მოთამაშეები მოედნის მწვანე საფარზე დაცემულ ლიონელ მესის მივარდნენ და მას შემოეხვივნენ. ჩემპიონების გარშემო გამაყრუებული ხმაური და ყიჟინა დაიწყო, არგენტინელი გულშემატკივრები ნელ-ნელა იაზრებდნენ, რომ სანატრელი თასი სახლში მიჰქონდათ და ეს იმ ერთადერთს, მსოფლიოში საუკეთესოს, ლიონელ მესის ეძღვნებოდა. არგენტინის გაჩემპიონება ერთგვარად მესის უდიდესი დამსახურებაც და, ამავდროულად, მისთვის უძვირფასესი საჩუქარი იყო. მარცხის შემდეგ გამარჯვებას ყველაზე დიდი ფასი აქვს, სწორედ ეს იგრძნო მესიმაც. სანაკრებო კარიერის მიწურულს, როცა იმედები თითქმის აღარ არსებობდა, მესიმ თავისი ქვეყანა ჩემპიონი გახადა და დიეგო მარადონას დაწერილი ისტორია გაიმეორა. ლიონელ მესიმ, პატარა ბიჭმა როსარიოდან, ოცნება აიხდინა. სპორტული პრესა კი კვლავ მისი ფოტოებით გადაიჭედა, ფოტოებით, რომელშიც მესი მუნდიალის თასს შორიდან ჩამქრალი თვალებით აღარ უცქერდა, არამედ მას უკვე ეხებოდა და ჩემპიონობის განუმეორებელი და დაუვიწყარი ემოციებით ტკბებოდა. 
        </div>
    </div>

    <!-- მესამე ჩანახატი -->
    <div class="card" onclick="toggleDescription(this)">
        <div class="card-title">"დაკარგული კვლავ დაგვიბრუნდება"</div>
        <div style="text-align: center;" class="card-description">
            27 სექტემბერია - დღე, როცა 32 წლის წინ სოხუმი დაეცა. დილიდანვე ვგრძნობ, რომ წინ მძიმე დღე მელოდება, მრავალი განსხვავებული ემოციით დატვირთული. მთელი დღე მოძრაობაში ვარ, მინდა საღამოსთვის ენერგია შევინახო, რომ აქციაზე გავიდე და მარშს შევუერთდე, თუმცა სახლში ყოფნა არ გამომდის. მოუსვენრად ვკითხულობ სიახლეებს მობილურში, ყველგან იმ ტრაგიკული ამბის მსხვერპლი ქართველების სახეებს ვაწყდები, რომლებსაც ღრმა ტკივილისა და სევდის კვალი ემჩნევათ. ისინი ჩემთვის წარსულს არ წარმოადგენენ, მათი მზერა დღევანდელობასაც წვდება და კიდევ ერთხელ გვახსენებს, რომ ეს ტკივილი ქართველების საერთო ტვირთია.      
6 საათი სრულდება, ჩაცმა დავიწყე, მაქსიმალურად ვცდილობ თბილად მეცვას, მიუხედავად იმისა, რომ ზედმეტი ტანსაცმელი მაწუხებს, განსაკუთრებით ქაოსსა და ხალხმრავლობაში. გზად ვიაზრებ, რომ დამაგვიანდება, ნაკლებად მადარდებს, ვიცი, რომ ბევრი ხალხი იქნება და მასას გავყვები. ჩემებურ პროტესტს მაინც გამოვხატავ. ხალხში შერევა არ მიყვარს, მირჩევნია მოვლენებს შორიდან დავაკვირდე და მომენტები დავაფიქსირო ხოლმე, მიხარია, რომ ახლაც ამის გაკეთება მიწევს. მობილურში კამერა ჩავრთე, ყველაფერი მოვამზადე, რომ გადაღება დამეწყო. ჯერ მარშის მონაწილეებს მოვავლე თვალი. ამათ რომ ვუყურებ, მაშინ ვიაზრებ რას ნიშნავს სიტყვა „მრავალფეროვნება“. აქციაზე დგომა ჩემთვის უტოლდება უამრავი განსხვავებული შეხედულების, ვიზუალის, ხასიათის მქონე ადამიანების ხილვასა და გაცნობას, ამიტომ მიყვარს მათთან კომუნიკაცია. ბევრს ახალს ვსწავლობ, თანაც უკლებლივ ყველა მეგობრული და დადებითი ენერგიის მატარებელია, ეს მეც კარგი განწყობით მავსებს და თავს უკეთ მაგრძნობინებს. 
ჯერ შორიდან გადაღება დავიწყე, რომ ხალხის მასა კარგად დამეფიქსირებინა. ბევრი ადამიანია. ყოველივე შემთხვევაში, იმაზე მეტი ვიდრე ამ ბოლო პერიოდში შეკრებილა. კანტი-კუნტად იყვნენ ხოლმე. ახლა, როგორც ჩანს, დღევანდელი მძიმე თარიღის გამო მეტს გაუჩნდა გარეთ დგომის სურვილი. ხალხი გმირთა მოედანზე იყო მიმოფანტული, 7 საათი შესრულდა და ნელ-ნელა მოძრაობაც დავიწყეთ. ნაბიჯ-ნაბიჯ მივყვები მეც ამ ადამიანებს, ვცდილობ სიღრმეში შევიდე და შემდეგ ყველას ემოცია, სახე კარგად აღვბეჭდო. მობილურის კამერიდან ვაკვირდები გარშემომყოფებს. თვალებიდან განსაკუთრებით მარტივია დაინახო ადამიანის განწყობა. ამ საღამოს ყველაზე მეტად ხალხის თვალებში ტკივილი და სევდა ამოვიკითხე, ვხედავდი შემართებას, სიყვარულს, სიმწარესაც და ბრაზსაც. რამდენი ადამიანიც არის, იმდენი ემოცია იყრის თავს, ამას დღევანდელ დღეს ყველაზე მკაფიოდ ვგრძნობდი. 
ჩემს ყურადღებას ძალიან ბევრი ატრიბუტიც იპყრობს ხოლმე. თვალებით ყოველთვის ისეთ ადამიანებს ვეძებ თან რომ რაღაცები აქვთ, ნიღბები, დროშები, პოსტერები. ამ საღამოს ასეთები ბევრნი იყვნენ. ჭრელ ფერებში გამოწყობილი, დიდი, ფრიალა დროშებით, რომლებსაც ნიავი ნაზად არხევდა. ზოგს საქართველოს ქვეყნის სიმბოლო მხრებზე აქვს შემოკრული, ზოგი ჰაერში აფრიალებს, ზოგს ხელში უჭირავს და ისე მიაქვს. წარწერებსაც დიდი ინტერესით ვაკვირდები, დღეს განსაკუთრებით თემატურია ყველა პოსტერი: „აფხაზეთი საქართველოა“, „აფხაზეთო, როგორ სუნთქავ უსაქართველოდ?“, „და სანამ მხრებზე მემსხვრევა წვიმა, გზები ნაბიჯებს სანამ ითვლიან, მე დაკარგულად ვერ ჩავთვლი იმას, რაც ჩემი ნებით არ დამითმია“. 
ნელ-ნელა კიდევ უფრო ჩამობნელდა, პარლამენტის შენობასაც მოვუახლოვდით, მარშის მონაწილეები მობილურებს ანათებენ და ისე აგრძელებენ მოძრაობას. მე კვლავ ვიღებ და თან უფრო დიდი და მუდმივი ცნობისმოყვარეობით ვაკვირდები ნაცნობ და უცნობ სახეებს. რაც აქციები და უწყვეტი პროტესტი მიმდინარეობს, სულ ერთი კითხვა მიტრიალებს თავში, რამდენად მძიმედაა საქართველოს მდგომარეობა, რომ უკლებლივ ყველა თაობის ადამიანი ჯერდება იმაზე, რომ ჩვენი ქვეყანა გადასარჩენი და დასაცავია. დღესაც, როგორც კი დავიწყე ხალხთან მიახლოება, უამრავი პატარა ასაკის ბავშვი შევამჩნიე, ასევე ბევრი მოხუციც. მიყვარს, როცა ასეთი შეთანხმებული და ერთიანია ერი, თუმცა თან რომ ვუფიქრდები, სევდა მიპყრობს, რადგან ეს უმეტესად მაშინ ხდება, როცა ქვეყანაში ცუდი მდგომარეობაა და სახარბიელო არაფერი ხდება.   
აქცია გრძელდება უკვე პარლამენტთან, შეძახილებით, ტკივილნარევი ხმით, ბრაზით, შემართებითა და ძლიერი ენერგიით. ძალიან მიკვირს, საიდან შერჩათ ამ ადამიანებს ამხელა ძალა, დღეს ეს მუხტი გაასმაგებულია, კიდევ ერთხელ ვიტყვი, ალბათ, 27 სექტემბერი რომაა ამიტომ. მახარებს იმაზე ფიქრი, რომ ამდენ ადამიანს ახსოვს ეს მძიმე დღე, ამდენი ადამიანი გრძნობს პასუხისმგებლობას და ერთიანდება საერთო მიზნის წინაშე. 
სახლში არც თუ ისე გვიან ვბრუნდები, მინდა ცოტა ძალა შემრჩეს, რომ სხვა დღეებშიც გავაგრძელო რუსთაველზე დგომა. ახლა ხომ ოქტომბერიც ახლოვდება... დაღლილობას მხოლოდ საწოლზე დაჯდომის შემდეგ ვგრძნობ, მანამდე თითქოს დღის განმავლობაში მიღებული ემოციები მაცოცხლებს და მამოძრავებს. აფორიაქებული ვარ, ამდენი განსხვავებული შეგრძნების მიღებისთვის მზად ნამდვილად არ ვიყავი, თუმცა თან ეს მოგონება სამუდამოდ გამყვება, დღე, რომელიც მტკივნეულიცაა და სასიამოვნოც. ნელ-ნელა მომხდარზე ფიქრს ვიწყებ, გონებაში ყველაფერს თავიდან ვხარშავ. ბოლოს ერთ ღირებულ რამეს ვხვდები...
დღეს კიდევ ერთხელ დავრწმუნდი, რომ 27 სექტემბერი მხოლოდ წარსულის ტკივილის გახსენება არაა. ეს დღე ჩვენი ერთიანობისა და სიმტკიცის გამოცდაა. პარლამენტთან შეკრებილების ყოველი ხმა, ყოველი ნაბიჯი და მზერა იმ ადამიანების ხსოვნას ეძღვნება, რომლებიც სოხუმთან ერთად დაეცნენ. სწორედ ჩვენს ერთიანობაში იბადება იმედი და რწმენა იმისა, რომ დაკარგული კვლავ დაგვიბრუნდება.  

        </div>
    </div>

    <!-- მეოთხე ჩანახატი -->
    <div class="card" onclick="toggleDescription(this)">
        <div class="card-title">"რომი - ოცნებების ქალაქი"</div>
        <div style="text-align: center;" class="card-description">
            სამეფო ცხოვრებაზე, ალბათ, ყველას უოცნებია. იგი თითქოს ბრწყინვალე ზღაპარს ჰგავს. ძვირფასი ოთახები, სამკაულები, ტანსაცმელი, სამეფო წესრიგი, მრავალფეროვანი ცერემონიალები, რომლებიც მთელი სიზუსტითაა გათვლილი. ამ დროს სამეფო მემკვიდრეები ყურადღების ცენტრში არიან, მუდმივად უწევთ მოგზაურობა, ახალი ადამიანების გაცნობა. გარედან თითქოს ყველაფერი მიმზიდველი და იდეალურია, მაგრამ ამ ბრწყინვალების მიღმა იმალება ის ყოველდღიურობა, რომელიც სამეფო კარის თითოეულ წევრს მკაცრად აკონტროლებს. 
სამეფო ცხოვრება პრინცესა ანასთვისაც მუდამ დაგეგმილი დღეების უსასრულო რიგს ჰგავდა. ყოველ დილით უმზადებდნენ ტანისამოსს, მრჩეველები თავაზიანად აწვდიდნენ დღის გეგმას და აცნობდნენ სიახლეებს შეხვედრების, მიღებებისა და ღონისძიებების შესახებ. ახალგაზრდა ქალისთვის მოსაწყენი და დამღლელი იყო ყოველი დღე, არ სიამოვნებდა ისეთ გარემოცვაში ყოფნა, რომელზეც ათასობით ადამიანი ოცნებობს. აღარ იზიდავდა ბრჭყვიალა, იდეალური და წინასწარ განსაზღვრული ცხოვრება. პრინცესასთვის არაფერი იყო სპონტანური, მოულოდნელი და საინტერესო. არ ჰქონდა თავისუფალი დრო, როცა შეეძლო საკუთარ თავთან მარტო დარჩენილიყო, ეფიქრა და თავი მშვიდად ეგრძნო. ანას პიროვნებასა და ცხოვრების სტილზე სამეფო ეტიკეტი უდიდეს გავლენას ახდენდა. 
პრინცესასგან მუდმივად ელოდნენ სითბოს, დახვეწილობასა და თავაზიანობას. მას მეტი თავშეკავება, გრძნობებისა და ემოციების დამალვა და საკუთარი რეალური სურვილების უკანა პლანზე გადაწევა ევალებოდა. პრინცესას ხშირად ავიწყდებოდა, როგორი იყო ცხოვრება წესების გარეშე. მის გულში დღითიდღე იზრდებოდა სიცარიელე, იზრდებოდა სურვილი თავისუფლების, თუმცა ამას ვერავინ ამჩნევდა. 
ჩემთვის, როგორც ჟურნალისტისთვის, განსაკუთრებულად ამაღელვებელი აღმოჩნდა ისტორიის წერა ადამიანზე, რომლის ცხოვრება თითქოს მკაცრ წესებსა და წნეხს უნდა ემორჩილებოდეს, თუმცა თავად გარბის ამ რეალობისგან. პრინცესა ანას შესახებ წერა ჩემთვის აღმოჩენის პროცესს ჰგავდა, რომლის დროსაც ნელ-ნელა ვაცნობიერებდი, რომ სამეფო ეტიკეტის უკან სულ სხვა გოგონა იმალებოდა. რაც უფრო დეტალურად ვსწავლობდი ანას პიროვნებასა და მის შინაგან სამყაროს, მით უფრო საინტერესო ხდებოდა ამ ამბის მოყოლა. თითოეული დეტალი მის შესახებ საშუალებას მაძლევდა გამომეკვლია, როგორ გაბედა სამეფოს ახალგაზრდა მემკვიდრემ დიდ პასუხისმგებლობას გაქცეოდა და საკუთარი თავისუფლების ძებნა რომის ქუჩებში დაეწყო. 
პირველად პრინცესას შუაღამით შევხვდი, ძალიან გვიანი იყო. მარადიული ქალაქისთვის დამახასიათებელი ხმაური ნელ-ნელა მიწყნარდა და ბოლოს საერთოდ გაქრა. ქუჩის ნათურები რბილი ოქროსფერი შუქით ბრჭყვიალებდნენ, ქალაქი ძილში გადაეშვა. ანა ქუჩის კუთხეში, სკამზე უგონოდ იწვა, თმები უწესრიგოდ ეყარა სახეზე, კაბის კიდეები მიწას ეხებოდა. ძალაგამოცლილს ეძინა. როგორღაც ტაქსში ჩავსვი და ჩემი სახლისკენ წავიყვანე. გზაში ჩუმად ბუტბუტებდა, მანქანის კარს მიყრდნობოდა, თვალები დახუჭული ჰქონდა და ტკბილად ეძინა. 
იმის შემდეგ რაც გავიგე, რომ სახლში პრინცესა შევიფარე, საკუთარ გონებაში ეს დღე კიდევ უფრო კარგად და ღრმად გადავხარშე. ახალგაზრდა ქალს ეტყობოდა, რომ პასუხისმგებლობებისა და ვალდებულებების მძიმე ტვირთს იხსნიდა და ცხოვრებაში პირველად იღებდა გადაწყვეტილებას დამოუკიდებლად, თუმცა შემდეგ დილას, როცა წასვლა დააპირა, ნერვიულობა, შფოთვა და მოუსვენრობა შევატყვე, თითქოს შინაგანად ვერ ისვენებდა და ბოლომდე ვერ იაზრებდა იმ ფაქტს, რომ თავისუფალი იყო. მის გონებაში მაინც ჩაბეჭდილიყო ის, რომ იგი არ არის უბრალო ახალგაზრდა, თავნება გოგო, ის სამეფოს მემკვიდრეა. ამ ფიქრებს ანა მანამ ებრძოდა, სანამ რომის ქუჩებში მყოფ ჩვეულებრივ, ლაღ ხალხს არ შეერია, სანამ არ შეიგრძნო მარადიული ქალაქის მშვენიერება. რომის ქუჩებში გასეირნების შემდეგ პრინცესა სხვა ადამიანად იქცა. 
ანა ინტერესით შეჰყურებდა ქუჩის თითოეულ კუთხეს. მაღაზიები და კაფეები ნელ-ნელა იხსნებოდა. რომის ქუჩებში ხალხი სწრაფი ტემპით მოძრაობდა, ყველა რაღაცით იყო დაკავებული. პრინცესა ამ დინებას გაღიმებული აკვირდებოდა, უცნობ ხალხს თავს უქნევდა, ზოგს ესაუბრებოდა, ზოგს უბრალოდ მზერით ეხმაურებოდა.  იგი ცდილობდა თავადაც გამხდარიყო ამ ქალაქის ნაწილი. ვიწრო ქუჩებიდან სწრაფად გადაინაცვლა უფრო ხმაურიანი დიდი მოედნისკენ, საიდანაც შადრევნის სასიამოვნო ხმები ისმოდა, მზის სხივები ბილიკებს ეფინებოდა, იქაურობას ოქროსფრად ანათებდა და ანას სახეზე თბილად ეხებოდა. 
იმ დღეს პრინცესამ ყველაზე თამამი ნაბიჯი გადადგა - თმა შეიჭრა. ჩვეულებრივი ადამიანისთვის ეს უმარტივესი გადაწყვეტილებაა, მაგრამ ანასთვის უდიდესი ცვლილება და დიდი გამბედაობა. მან პირველად აირჩია რა გაეკეთებინა, პირველად გაჰყვა საკუთარ სურვილს და არა სამეფო პროტოკოლს. სამეფო კარზე მისი გარეგნობის ყოველი დეტალი მკაცრად იყო გაწერილი. თმის სიგრძე, ჩაცმის სტილი, მაკიაჟი. მაგრამ რომში, ამ უცხო ქალაქში, ანამ სარკეში ჩახედვისას საკუთარი თავი სხვა კუთხით დაინახა. თმის შემოკლება მისთვის უბრალო ცვლილება არ ყოფილა, ეს სიმბოლური ჟესტი იყო, რომ თავი დაეღწია ერთფეროვან, ჩაკეტილ ცხოვრებას და მარადიულ ქალაქში ოცნებები აეხდინა. 
რომში ზაფხული განსაკუთრებით ცხელია, ანამ სიცხეში გასაგრილებლად ცნობილი იტალიური “Gelati” , ანუ ნაყინი დააგემოვნა. ნაყინის ტკბილი და გრილი გემო ძალიან ესიამოვნა, ამ დღეს პრინცესამ სრულიად უცხო ქუჩის ვაჭრისგან ყვავილიც მიიღო საჩუქრად. ანა ნანატრ მდგომარეობაში იყო, სრულიად მარტო საკუთარ თავთან, ლაღი, ბედნიერი, თავისუფალი, უცხო ქალაქის ქუჩებში დასეირნობდა, ვეღარ გრძნობდა პასუხისმგებლობების სიმძიმეს, იგი ცნობილი ღირსშესანიშნაობის “Trinita dei Monti”-ის კიბეებზე დამჯდარიყო და იქაურობას ინტერესით ათვალიერებდა. 
როცა პრინცესას შევთავაზე, რომ ერთი დღე მთლიანად საკუთარი თავისთვის დაეთმო, ჯერ ჩუმად, გაუბედავად შემომხედა, თუმცა მალევე ყველაფერში გამომიტყდა. მიამბო ოცნებებისა და იმ გეგმების შესახებ, რომლის ახდენაც ძალიან უნდოდა. ანას სურდა დაუსრულებლად ესეირნა წვიმაში, მშვიდად დაელია სასმელი კაფეში, დაეთვალიერებინა მაღაზიების ვიტრინები და გაერისკა, გაებედა, გაეკეთებინა ისეთი რაღაცები, რაც ამ დრომდე არ უცდია. 
მინდოდა შიშის დაძლევაში დავხმარებოდი და ცოტათი მაინც გამებედნიერებინა, ამიტომ მაშინვე შევთავაზე ხანმოკლე არდადეგები მოგვეწყო. პირველ ლოკაციად კაფე ავირჩიეთ. შესასვლელთან დავსხედით პატარა მაგიდაზე, ანამ შამპანური შეუკვეთა, მე ცივი ყავა. საუბარი გავაბით, ერთმანეთს ვეკითხებოდით ჩვენს პროფესიაზე, საქმიანობაზე. მიუხედავად იმისა, რომ პრინცესა ძალიან გულწრფელი ჩანდა, ის მიმალავდა თავის ნამდვილ ვინაობას და თავს სკოლის მოსწავლედ ასაღებდა. აქაც შევამჩნიე შიში, რის გამოც ვერ ბედავდა ეღიარებინა ვინ იყო სინამდვილეში. შუა საუბრისას გეგმის შედგენა ვახსენე, ანამ ბრაზნარევი მზერით შემომხედა და მთხოვა, რომ მეორედ მასთან მსგავსი სიტყვა არ გამომეყენებინა, ეს გასაკვირი არც იყო. გეგმაზომიერებას მიჩვეულ პრინცესას უკვე მობეზრებული ჰქონდა ასეთი ყოფა და ყველგან მოულოდნელობებს ეძებდა. 
კაფედან გამოსვლის შემდეგ პრინცესას ქალაქი კიდევ უფრო თბილი ეჩვენებოდა. მზის სხივები ფასადებზე ეშვებოდა, რომის ქუჩებში სასიამოვნო მუსიკის ხმა ისმოდა, ანა გრძნობდა, რომ უკვე ამ ქალაქის ნაწილი იყო. დღის შემდეგი დანიშნულების ადგილი კოლიზეუმი გახლდათ. ამ ღირსშესანიშნაობისკენ გზას ძველი, ხმაურიანი სკუტერით გავუყევით. ანას ეტყობოდა, რომ ამით არასდროს უმგზავრია. უზარმაზარი ამფითეატრის მონუმენტური სილუეტიც გამოჩნდა. კოლიზეუმი დღის შუქში ჩაძირულიყო, მისი მრუდე თაღები მიწაზე ჩრდილებს ხატავდნენ, ანას თვალებში კი აღტაცება იკითხებოდა. 
კოლიზეუმის შემდეგ ვიქტორ ემანუელ II-ის მონუმენტს მივადექით, სწორედ ამ ადგილას სცადა ანამ პირველად დამოუკიდებლად გაეტარებინა სკუტერი. სწრაფად შესკუპდა მასზე და მთელი სიჩქარით დაძრა. უსწორმასწოროდ მოძრაობდა, გზად შემხვედრ მანქანებსა და ხალხს ეჯახებოდა, ქუჩაში გამოტანილ მაგიდებს და სკამებს გადაუარა, თუმცა ამის გამო არ წუხდა, პირიქით ბედნიერი იყო. სწრაფად ჭრიდა რომის ქუჩებს, ქარი მოკლედ შეჭრილ თმას ურხევდა. გზაზე დარღვევების გამო პოლიციაშიც აღმოვჩნდით, ალბათ, ნებისმიერი პრინცესასთვის წარმოუდგენელი იქნებოდა პოლიციის განყოფილებაში ყოფნა კანონდარღვევის გამო, თუმცა ანას ესეც შეემთხვა და იქაურობას, საბედნიეროდ, თავი მალევე დავაღწიეთ. 
დღის განმავლობაში ბევრი თავგადასავალი გადაგხვდა. ანა „ცრუპენტელების გამოსაცდელ“ ქანდაკებასთან მივიყვანე, სადაც ერთმანეთი სიცრუეში გამოვცადეთ, პრინცესამ სამადლობელი წერილების კუთხეც მოინახულა, ამ დღეს პირველად იმგზავრა უცხო მამაკაცთან ერთად, გასინჯა სიგარეტი, ისაუბრა ვაჭრებთან, აუჩქარებლად იჯდა კაფეში და წამდაუწუმ დროს არ ამოწმებდა. დღის ბოლო გეგმად წვეულება შემოვინახეთ, რომელიც ნავზე იმართებოდა.  
როგორც კი მივუახლოვდით ამ ადგილს, მაშინვე მშვიდი და ლამაზი მუსიკის ხმა გავიგეთ, ანა აკვირდებოდა როგორ მშვენივრად ცეკვავდნენ წყვილები ნავზე, მათ რომის წყნარი და მოკაშკაშე ცა ამშვენებდათ, გარშემო კი ულამაზესი დეკორაციები. იმ ღამით ანამ ახალგაცნობილ პარიკმახერთან იცეკვა, მთელი საღამო პრინცესას სახიდან ღიმილი არ მოშორებია.
ერთ დღეში სწორედ ამ ქალაქში, რომში, შეძლო ანამ საკუთარი ნანატრი ოცნებები რეალობად ექცია. ეს დღე მისთვის თავისუფლების პირველ ნიშნად იქცა, რომელიც სამუდამოდ ჩაიბეჭდებოდა პრინცესას გულსა და გონებაში. ის, რაც სამეფო კარის მკაცრ წესებში აკრძალულად და მიუწვდომლად ეჩვენებოდა, აქ, რომში ამ ხმაურიან, მზის სხივებში ნაზად გახვეულ ქალაქში ყოველდღიურობის ნაწილი გახლდათ. ანამ ამ ერთი დღის დახმარებით პირველად შეხედა საკუთარ თავს არა როგორც პრინცესას, არამედ როგორც ახალგაზრდა ქალს, რომელსაც აქვს სურვილები, ოცნებები და საკმარისი სიმამაცე, რომ ცხოვრება შეცვალოს. რომში მიხვდა ანა, რომ შეიძლებოდა ქუჩაში უმიზეზოდ ეცეკვა, წვიმის დროს ესეირნა, სიცხეში ნაყინი ეჭამა, ბევრი ეცინა, თმა შეეჭრა, სკუტერი ემართა, უცხოს მისალმებოდა... სწორედ ეს იყო ის, რასაც ანა მუდამ ნატრობდა. პრინცესამ ერთ დღეში შეძლო ის, რასაც წლების განმავლობაში ელოდებოდა - საკუთარი თავის პოვნა. რომი მისთვის აღარ იყო უბრალოდ ქალაქი, ეს იყო ადგილი, სადაც პრინცესამ პირველად გაბედა, ადგილი, საიდანაც მისი ოცნებების რეალობად ქცევა დაიწყო.  

        </div>
    </div>

    <!-- მეხუთე ჩანახატი -->
    <div class="card" onclick="toggleDescription(this)">
        <div class="card-title">"ერთი დღე"</div>
        <div style="text-align: center;" class="card-description">
             საღამოს 6 საათია, ხალხი ქაოსურად მოძრაობს. მათი უმრავლესობა სამუშაოდან დაქანცული ბრუნდება, მეტროები, როგორც ყოველთვის, დღის ამ მონაკვეთში გადაჭედილია. მეტროში სულ თბილა, ზოგჯერ ეს შემაწუხებელიც კია, მაგრამ დღეს, როცა გარეთ საშინელი სუსხი იყო სასიამოვნოდაც კი მომეჩვენა თბილი ჰაერით სავსე ატმოსფერო. გაყინულ ხელებზე სვიტერის კიდეებს ვიწევ და ჯიბისკენ მიმაქვს, რათა უფრო გავითბო. ესკალატორს ვუახლოვდები, რომელიც მუდმივად შემაწუხებლად მიიზლაზნება და თითქოს დაუსრულებლად გრძელდება. ძალიან მინდა ვიჩქარო და პირველივე მოსულ მატარებელს მივუსწრო, მაგრამ სიცივისგან მოძრაობა მიჭირს და ფეხები ერთ ადგილას მიშეშდება. ხელს ვადებ ესკალატორის მოძრავ კიდეს, რომელიც მოძველებული და გადაცრეცილია. გვერდზე პლაკატებს ვათვალიერებ, თან ქვემოდან მომავალ ხალხს ვუცქერ. რამდენი განსხვავებული ადამიანია, ყველას სახეზე მთელი დღის დაგროვილი სხვადასხვანაირი ფიქრი და ემოციაა აღბეჭდილი. როგორც იქნა ბოლოში გავედი, ესკალატორის საფეხურებიდან ფეხის გადადგმა ყოველთვის მძაბავს, მგონია ფეხი ამიცურდება ან დამაგვიანდება და წავიქცევი, ამიტომ კარგა ხნით ადრე ვემზადები გადასასვლელად. ხალხის მასას შევერიე, მატარებლიდან ახლად ჩამოსული ადამიანები სწრაფი ტემპით მიდიან ესკალატორისკენ, მათ საპირისპიროდ მოძრაობა ძალიან მიჭირს, მგონია, რომ ყველას ვეჯახები და გადაადგილებაში ხელს ვუშლი. როგორც კი დაბლა ჩამოვედი მით უფრო კარგად ვიგრძენი მეტროსთვის დამახასიათებელი სუნი, რომელიც ზოგს უყვარს, ზოგს კი არა. ერთმა მატარებელმა უკვე გაიარა და მისი გამაყრუებელი ხმა თითოეული იქ მყოფის სმენას მისწვდა. მარჯვენა მხარეს გავედი და გვირაბის თავზე მწვანედ განათებულ ციფრებს შევხედე, 1 წუთში ჩემი მატარებელიც მოვიდოდა. უკვე ნაკლებად მციოდა, მეტროში შემოსვლის შემდეგ გავთბი, მიუხედავად იმისა, რომ მალე მიწევდა წასვლა, ფეხზე გაჩერება მიჭირდა, ამიტომ იქვე ჩამოვჯექი, ჩემთან ერთად კიდევ უამრავი ადამიანი იცდიდა, პიკის საათი იყო და ეს არც მიკვირდა, დასაჯდომად ადგილი ძლივს მოვნახე და თავით ქვის სვეტს მივეყრდენი. მართალია გარეთ ციოდა და 2 წუთის წინ გაყინული ხელების გათბობას ვცდილობდი, მაგრამ ლოყა ცივი ქვისკენ შევაბრუნე და მას შევეხე. გრილმა ქვამ სითბოსგან გახურებული ლოყა სასიამოვნოდ გამიგრილა. ამასობაში მატარებელიც მოვიდა. ტყუილ უბრალოდ მქონდა იმის იმედი, რომ ხალხით სავსე ვაგონში არ აღმოვჩნდებოდი. სანამ შიგნით შევიდოდი ადამიანების უწყვეტი მასის მატარებლიდან გამოსვლას ვუცდიდი. ვაგონში ავედი და ჩემს საყვარელ ადგილას დავდექი, კარების კუთხეს მივეყრდენი, სადაც წონასწორობის შენარჩუნება ყველაზე მეტად მიმარტივდებოდა. ვაგონში კიდევ უფრო მეტად დამცხა იმ სივიწროვის გამო, რომელსაც ადამიანების დიდი რაოდენობა იწვევდა. ეტყობა ჩემს გარდა კიდევ ბევრი შეაწუხა სიცხემ, ამიტომ მგზავრებმა ყველა დახურული ფანჯარა გააღეს. გაჩერებებს ვცდებოდით, თუმცა ვაგონი დიდად არ ცარიელდებოდა. მთელი გზა რკინას ვეჭიდებოდი, ამიტომ ხელი გამიოფლიანდა და გამიცხელდა. ფეხზე დიდხანს დგომის გამო დაღლა კიდევ უფრო მეტად ვიგრძენი, თვალები მეხუჭებოდა, თუმცა თან უხერხულობას ვგრძნობდი და ამიტომ თეთრ იატაკს ვუცქერდი. გაჩერებებთან ამოსულ ადამიანებს მეტ ყურადღებას ვაპყრობდი, ზოგის სახეზე სევდა, ზოგისაზე სიხარული, ბედნიერება თუ დაღლილობა აღიბეჭდებოდა. მალევე ჩემს სადგურს მივუახლოვდი. მატარებლის გაჩერებამდე ბევრად ადრე მივდივარ კართან, რადგან დროულად გავიდე და ხალხში არ გავიჭედო, ახლაც ასე მოვიქეცი. სწრაფი ნაბიჯით მივედი ესკალატორამდე, სურვილი მქონდა ფეხით ამერბინა საფეხურები, რათა რაც შეიძლება მალე მიმეღწია სახლამდე, თუმცა ეს ძალიან რთული და თითქმის შეუძლებელიც იქნებოდა ამდენი ადამიანის გარემოცვაში. გასავლელთან მივედი, იმ ადგილას, სადაც გარე სამყაროს სიცივე და მეტროს სითბო ერთმანეთს უერთდებოდა. ნელ-ნელა მოვწყდი თბილ ჰაერს და ტანში შემოდგომის ცივმა ნიავმა დამიარა. თითებში ისევ სუსხმა შეაღწია, სვიტერი კვლავ წამოვიწიე და ხელები გასათბობად ჯიბისკენ წავიღე.     
        </div>
    </div>

</div>

<script>
function toggleDescription(card) {
    const desc = card.querySelector('.card-description');
    desc.style.display = (desc.style.display === "block") ? "none" : "block";
}
</script>

<footer>
    © 2026 Khatia — Journalist Portfolio
</footer>

</body>
</html>
